[
{
"head": "1.உம்பர்தருத் தேநுமணிக்",
"info": "உம்பர்தருத் தேநுமணிக்",
"song": "உம்பர்தருத் தேநுமணிக் ...... கசிவாகி\nஒண்கடலிற் றேனமுதத் ...... துணர்வூறி\nஇன்பரசத் தேபருகிப் ...... பலகாலும்\nஎன்றனுயிர்க் காதரவுற் ...... றருள்வாயே\nதம்பிதனக் காகவனத் ...... தணைவோனே\nதந்தைவலத் தாலருள்கைக் ...... கனியோனே\nஅன்பர்தமக் கானநிலைப் ...... பொருளோனே\nஐந்துகரத் தானைமுகப் ...... பெருமாளே."
},
{
"head": "2.குடிவாழ்க்கை ",
"info": "திருப்புகழ் 538 குடிவாழ்க்கை  (வள்ளிமலை)",
"song": "குடிவாழ்க்கை யன்னை மனையாட்டி பிள்ளை\nகுயில்போற்ப்ர சன்ன ...... மொழியார்கள்\nகுலம்வாய்த்த நல்ல தனம்வாய்த்த தென்ன\nகுருவார்த்தை தன்னை ...... யுணராதே\nஇடநாட்கள் வெய்ய நமனீட்டி தொய்ய\nஇடர்கூட்ட இன்னல் ...... கொடுபோகி\nஇடுகாட்டி லென்னை எரியூட்டு முன்னு\nனிருதாட்கள் தம்மை ...... யுணர்வேனோ\nவடநாட்டில் வெள்ளி மலைகாத்து புள்ளி\nமயில்மேற்றி கழ்ந்த ...... குமரேசா\nவடிவாட்டி வள்ளி அடிபோற்றி வள்ளி\nமலைகாத்த நல்ல ...... மணவாளா\nஅடிநாட்கள் செய்த பிழைநீக்கி யென்னை\nயருள்போற்றும் வண்மை ...... தரும்வாழ்வே\nஅடிபோற்றி யல்லி முடிசூட்ட வல்ல\nஅடியார்க்கு நல்ல ...... பெருமாளே."
},
{
"head": "3.சத்தி பாணீ",
"info": "திருப்புகழ் 556 சத்தி பாணீ  (திருசிராப்பள்ளி)",
"song": "சத்தி பாணீ நமோநம முத்தி ஞானீ நமோநம\nதத்வ வாதீ நமோநம ...... விந்துநாத\nசத்து ரூபா நமோநம ரத்ந தீபா நமோநம\nதற்ப்ர தாபா நமோநம ...... என்றுபாடும்\nபத்தி பூணா மலேயுல கத்தின் மானார் சவாதகில்\nபச்சை பாடீர பூஷித ...... கொங்கைமேல்வீழ்\nபட்டி மாடான நானுனை விட்டிரா மேயு லோகித\nபத்ம சீர்பாத நீயினி ...... வந்துதாராய்\nஅத்ர தேவா யுதாசுர ருக்ர சேனா பதீசுசி\nயர்க்ய சோமாசி யாகுரு ...... சம்ப்ரதாயா\nஅர்ச்ச னாவாக னாவய லிக்குள் வாழ்நாய காபுய\nஅக்ஷ மாலா தராகுற ...... மங்கைகோவே\nசித்ர கோலா கலாவிர லக்ஷ்மி சாதா ரதாபல\nதிக்கு பாலா சிவாகம ...... தந்த்ரபோதா\nசிட்ட நாதா சிராமலை யப்பர் ஸ்வாமீ மகாவ்ருத\nதெர்ப்பை யாசார வேதியர் ...... தம்பிரானே."
},
{
"head": "4.பகலிரவினில்",
"info": "திருப்புகழ் 557 பகலிரவினில்  (சென்னிமலை)",
"song": "பகலிரவினிற் ...... றடுமாறா\nபதிகுருவெனத் ...... தெளிபோத\nரகசியமுரைத் ...... தநுபூதி\nரதநிலைதனைத் ...... தருவாயே\nஇகபரமதற் ...... கிறையோனே\nஇயலிசையின்முத் ...... தமிழோனே\nசகசிரகிரிப் ...... பதிவேளே\nசரவணபவப் ...... பெருமாளே."
},
{
"head": "5.வாசித்துக் காணொ ணாதது",
"info": "திருப்புகழ் 561 வாசித்து  (திருசிராப்பள்ளி)",
"song": "வாசித்துக் காணொ ணாதது பூசித்துக் கூடொ ணாதது\nவாய்விட்டுப் பேசொ ணாதது ...... நெஞ்சினாலே\nமாசர்க்குத் தோணொ ணாதது நேசர்க்குப் பேரொ ணாதது\nமாயைக்குச் சூழொ ணாதது ...... விந்துநாத\nஓசைக்குத் தூர மானது மாகத்துக் கீற தானது\nலோகத்துக் காதி யானது ...... கண்டுநாயேன்\nயோகத்தைச் சேரு மாறுமெய்ஞ் ஞானத்தைப் போதி யாயினி\nயூனத்தைப் போடி டாதும ...... யங்கலாமோ\nஆசைப்பட் டேனல் காவல்செய் வேடிச்சிக் காக மாமய\nலாகிப்பொற் பாத மேபணி ...... கந்தவேளே\nஆலித்துச் சேல்கள் பாய்வய லூரத்திற் காள மோடட\nராரத்தைப் பூண்ம யூரது ...... ரங்கவீரா\nநாசிக்குட் ப்ராண வாயுவை ரேசித்தெட் டாத யோகிகள்\nநாடிற்றுக் காணொ ணாதென ...... நின்றநாதா\nநாகத்துச் சாகை போயுயர் மேகத்தைச் சேர்சி ராமலை\nநாதர்க்குச் சாமி யேசுரர் ...... தம்பிரானே."
}
]
