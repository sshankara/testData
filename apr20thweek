[
{
"head": "1.கைத்தல நிறைகனி",
"info": "திருப்புகழ் 1 கைத்தல நிறைகனி (Vayalur),
"song": "கைத்தல நிறைகனி யப்பமொ டவல்பொரி\nகப்பிய கரிமுக ...... னடிபேணிக்\nகற்றிடு மடியவர் புத்தியி லுறைபவ\nகற்பக மெனவினை ...... கடிதேகும்\nமத்தமு மதியமும் வைத்திடு மரன்மகன்\nமற்பொரு திரள்புய ...... மதயானை\nமத்தள வயிறனை உத்தமி புதல்வனை\nமட்டவிழ் மலர்கொடு ...... பணிவேனே\nமுத்தமி ழடைவினை முற்படு கிரிதனில்\nமுற்பட எழுதிய ...... முதல்வோனே\nமுப்புர மெரிசெய்த அச்சிவ னுறைரதம்\nஅச்சது பொடிசெய்த ...... அதிதீரா\nஅத்துய ரதுகொடு சுப்பிர மணிபடும்\nஅப்புன மதனிடை ...... இபமாகி\nஅக்குற மகளுட னச்சிறு முருகனை\nஅக்கண மணமருள் ...... பெருமாளே."
},
{
"head": "4.நினது திருவடி",
"info": "விநாயகர் திருப்புகழ் ( - வாரியார் # 5 )",
"song": "நினது திருவடி சத்தி மயில் கொடி\nநினைவு கருதிடு புத்தி கொடுத்திட\nநிறைய அமுது செய் முப்பழம் அப்பமு(ம்) நிகழ் பால் தேன்\nநெடிய வளை முறி இக்கொடு லட்டுகம்\nநிற வில் அரிசி பருப்பு அவல் எள் பொரி\nநிகர் இல் இனி கதலி கனி வர்க்கமும் இளநீரும்\nமனது மகிழ்வொடு தொட்ட கரத்து ஒரு\nமகர சலநிதி வைத்த துதி கர\nவளரு(ம்) கரி முக ஒற்றை மருப்பனை வலமாக\nமருவு மலர் புனை தொத்திர சொல் கொடு\nவளர் கை குழை பிடி தொப்பண(ம்) குட்டொடு\nவனச பரி புர பொன் பத அர்ச்சனை மறவேனே\nதெனன தெனதென தெத்தென அன பல\nசிறிய அறு பதம் மொய்த்து உதிரப் புனல்\nதிரளும் உறு சதை பித்த(ம்) நிணக் குடல் செறி மூளை\nசெரும உதர நிரப்பு(ம்) செருக் குடல்\nநிரைய அரவ நிறைத்த களத்து இடை\nதிமித திமிதிமி மத்தள(ம்) இடக்கைகள் செகசே சே\nஎனவெ துகு துகு துத்தென ஒத்துகள்\nதுடிகள் இடி மிக ஒத்து முழக்கிட\nடிமுட டிமு டிமு டிட்டிம் எனத் தவில் எழும் ஓசை\nஇகலி அலகைகள் கைப்பறை கொட்டிட\nஇரண பயிரவி சுற்று நடித்திட\nஎதிரு நிசிசரரைப் பெலி இட்டு அருள் பெருமாளே."
},
{
"head": "557.பகலிரவினில்",
"info": "திருப்புகழ் 557 பகலிரவினில்  (சென்னிமலை)",
"song": "பகலிரவினிற் ...... றடுமாறா\nபதிகுருவெனத் ...... தெளிபோத\nரகசியமுரைத் ...... தநுபூதி\nரதநிலைதனைத் ...... தருவாயே\nஇகபரமதற் ...... கிறையோனே\nஇயலிசையின்முத் ...... தமிழோனே\nசகசிரகிரிப் ...... பதிவேளே\nசரவணபவப் ...... பெருமாளே."
},
{
"head": "561.வாசித்துக் காணொ ணாதது",
"info": "திருப்புகழ் 561 வாசித்து  (திருசிராப்பள்ளி)",
"song": "வாசித்துக் காணொ ணாதது பூசித்துக் கூடொ ணாதது\nவாய்விட்டுப் பேசொ ணாதது ...... நெஞ்சினாலே\nமாசர்க்குத் தோணொ ணாதது நேசர்க்குப் பேரொ ணாதது\nமாயைக்குச் சூழொ ணாதது ...... விந்துநாத\nஓசைக்குத் தூர மானது மாகத்துக் கீற தானது\nலோகத்துக் காதி யானது ...... கண்டுநாயேன்\nயோகத்தைச் சேரு மாறுமெய்ஞ் ஞானத்தைப் போதி யாயினி\nயூனத்தைப் போடி டாதும ...... யங்கலாமோ\nஆசைப்பட் டேனல் காவல்செய் வேடிச்சிக் காக மாமய\nலாகிப்பொற் பாத மேபணி ...... கந்தவேளே\nஆலித்துச் சேல்கள் பாய்வய லூரத்திற் காள மோடட\nராரத்தைப் பூண்ம யூரது ...... ரங்கவீரா\nநாசிக்குட் ப்ராண வாயுவை ரேசித்தெட் டாத யோகிகள்\nநாடிற்றுக் காணொ ணாதென ...... நின்றநாதா\nநாகத்துச் சாகை போயுயர் மேகத்தைச் சேர்சி ராமலை\nநாதர்க்குச் சாமி யேசுரர் ...... தம்பிரானே."
},
{
"head": "567.பத்தியால் யானுனை",
"info": "திருப்புகழ் 567 பத்தியால் யானுனை  (இரத்னகிரி)",
"song": "பத்தியால் யானுனைப் ...... பலகாலும்\nபற்றியே மாதிருப் ...... புகழ்பாடி\nமுத்தனா மாறெனைப் ...... பெருவாழ்வின்\nமுத்தியே சேர்வதற் ...... கருள்வாயே\nஉத்தமா தானசற் ...... குணர்நேயா\nஒப்பிலா மாமணிக் ...... கிரிவாசா\nவித்தகா ஞானசத் ...... திநிபாதா\nவெற்றிவே லாயுதப் ...... பெருமாளே."
},
{
"head": "575.ஐந்து பூதமும்",
"info": "திருப்புகழ் 575 ஐந்து பூதமும்  (விராலிமலை)",
"song": "ஐந்து பூதமு மாறு சமயமு\nமந்த்ர வேதபு ராண கலைகளும்\nஐம்ப தோர்வித மான லிபிகளும் ...... வெகுரூப\nஅண்ட ராதிச ராச ரமுமுயர்\nபுண்ட ரீகனு மேக நிறவனும்\nஅந்தி போலுரு வானு நிலவொடு ...... வெயில்காலும்\nசந்த்ர சூரியர் தாமு மசபையும்\nவிந்து நாதமு மேக வடிவம\nதன்சொ ரூபம தாக வுறைவது ...... சிவயோகம்\nதங்க ளாணவ மாயை கருமம\nலங்கள் போயுப தேச குருபர\nசம்ப்ர தாயமொ டேயு நெறியது ...... பெறுவேனோ\nவந்த தானவர் சேனை கெடிபுக\nஇந்த்ர லோகம்வி பூதர் குடிபுக\nமண்டு பூதப சாசு பசிகெட ...... மயிடாரி\nவன்கண் வீரிபி டாரி ஹரஹர\nசங்க ராஎன மேரு கிரிதலை\nமண்டு தூளெழ வேலை யுருவிய ...... வயலூரா\nவெந்த நீறணி வேணி யிருடிகள்\nபந்த பாசவி கார பரவச\nவென்றி யானச மாதி முறுகுகல் ...... முழைகூடும்\nவிண்டு மேல்மயி லாட இனியக\nளுண்டு காரளி பாட இதழிபொன்\nவிஞ்ச வீசுவி ராலி மலையுறை ...... பெருமாளே."
},
{
"head": "243.இருமலு ரோக",
"info": "திருப்புகழ் 243 இருமலு ரோக  (திருத்தணிகை)",
"song": "இருமலு ரோக முயலகன் வாத\nமெரிகுண நாசி ...... விடமேநீ\nரிழிவுவி டாத தலைவலி சோகை\nயெழுகள மாலை ...... யிவையோடே\nபெருவயி றீளை யெரிகுலை சூலை\nபெருவலி வேறு ...... முளநோய்கள்\nபிறவிகள் தோறு மெனைநலி யாத\nபடியுன தாள்கள் ...... அருள்வாயே\nவருமொரு கோடி யசுரர்ப தாதி\nமடியஅ நேக ...... இசைபாடி\nவருமொரு கால வயிரவ ராட\nவடிசுடர் வேலை ...... விடுவோனே\nதருநிழல் மீதி லுறைமுகி லூர்தி\nதருதிரு மாதின் ...... மணவாளா\nசலமிடை பூவி னடுவினில் வீறு\nதணிமலை மேவு ...... பெருமாளே."
}
]
