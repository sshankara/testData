[
  {
    "head": "1.பக்கரை விசித்திர",
    "info": "விநாயகர் திருப்புகழ் ( - வாரியார் # 3 )",
    "song": "பக்கரை விசித்திர மணி பொன் க(ல்)லணை இட்ட நடை\nபட்சி எனும் உக்ர துரகமும் நீபப்\nபக்குவ மலர்த் தொடையும் அக் குவடு பட்டு ஒழிய\nபட்டு உருவ விட்டு அருள் கை வடி வேலும்\nதிக்கு அது மதிக்க வரு குக்குடமும் ரட்சை தரும்\nசிற்று அடியும் முற்றிய பன்னிரு தோளும்\nசெய்ப்பதியும் வைத்து உயர் திருப்புகழ் விருப்பமொடு\nசெப்பு என எனக்கு அருள்கை மறவேனே\nஇக்கு அவரை நற்கனிகள் சர்க்கரை பருப்புடன் நெய்\nஎள் பொரி அவல் துவரை இள நீர் வண்டு\nஎச்சில் பயறு அப்ப வகை பச்சரிசி பிட்டு வெளரிப்\nபழம் இடிப் பல்வகை தனி மூலம்\nமிக்க அடிசில் கடலை பட்சணம் எனக் கொள்\nஒரு விக்கிந சமர்த்தன் என்னும் அருள் ஆழி\nவெற்ப குடிலச் சடில வில் பரமர் அப்பர் அருள்\nவித்தக மருப்பு உடைய பெருமாளே."
  },
  {
    "head": "2.முத்தைத்தரு பத்தித் திருநகை",
    "info": "திருவருணை திருப்புகழ்  வாரியார் # 6",
    "song": "முத்தைத்தரு பத்தித் திருநகை\nஅத்திக்கு இறை சத்திச் சரவண\nமுத்திக்கொரு வித்துக் குருபர எனவோதும்\nமுக்கட்பரமற்கு சுருதியின்\nமுற்பட்டது கற்பித்து இருவரும்\nமுப்பத்துமுவர்க்கத்து அமரரும் அடிபேண\nபத்துத்தலை தத்தக் கணைதொடு\nஒற்றைக்கிரி மத்தைப் பொருது\nஒரு பட்டப்பகல் வட்டத் திகிரியில் இரவாக\nபத்தற்கு இரதத்தைக் கடவிய\nபச்சைப்புயல் மெச்சத் தகுபொருள்\nபட்சத்தொடு ரட்சித் தருள்வதும் ஒருநாளே\nதித்தித்தெய ஒத்தப் பரிபுர\nநிர்த்தப்பதம் வைத்துப் பயிரவி\nதிக்கொட்க நடிக்க கழுகொடு கழுதாட\nதிக்குப்பரி அட்டப் பயிரவர்\nதொக்குத்தொகு தொக்குத் தொகுதொகு\nசித்ரப்பவுரிக்கு த்ரிகடக எனவோத\nகொத்துப்பறை கொட்ட களமிசை\nகுக்குக்குகு குக்குக் குகுகுகு\nகுத்திப்புதை புக்குப் பிடியென முதுகூகை\nகொட்புற்றெழ நட்பற்ற அவுணரை\nவெட்டிப்பலியிட்டுக் குலகிரி\nகுத்துப்பட ஒத்துப் பொரவல பெருமாளே."
  },
  {
    "head": "3.சந்ததம் பந்த",
    "info": "சந்ததம் பந்த (திருப்பரங்குன்றம்)",
    "song": "சந்ததம் பந்தத் தொடராலே\nசஞ்சலந் துஞ்சித் திரியாதே\nகந்தனென்று என்று உற்று உனைநாளும்\nகண்டுகொண்டு அன்புற்றிடுவேனோ\nதந்தியின் கொம்பை புணர்வோனே\nசங்கரன் பங்கிற் சிவைபாலா\nசெந்திலங் கண்டிக் கதிர்வேலா\nதென்பரங் குன்றிற் பெருமாளே."
  }
]
