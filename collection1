{
""song"sList" : [
  {
    "head": `1.பக்கரை விசித்திர`,
    "info": ` விநாயகர் திருப்புகழ் ( - வாரியார் # 3 )  `,
    "song": `
பக்கரை விசித்திர மணி பொன் க(ல்)லணை இட்ட நடை
     பட்சி எனும் உக்ர துரகமும் நீபப்
பக்குவ மலர்த் தொடையும் அக் குவடு பட்டு ஒழிய
     பட்டு உருவ விட்டு அருள் கை வடி வேலும்
திக்கு அது மதிக்க வரு குக்குடமும் ரட்சை தரும்
     சிற்று அடியும் முற்றிய பன்னிரு தோளும்
செய்ப்பதியும் வைத்து உயர் திருப்புகழ் விருப்பமொடு
     செப்பு என எனக்கு அருள்கை மறவேனே
இக்கு அவரை நற்கனிகள் சர்க்கரை பருப்புடன் நெய்
     எள் பொரி அவல் துவரை இள நீர் வண்டு
எச்சில் பயறு அப்ப வகை பச்சரிசி பிட்டு வெளரிப்
     பழம் இடிப் பல்வகை தனி மூலம்
மிக்க அடிசில் கடலை பட்சணம் எனக் கொள்
     ஒரு விக்கிந சமர்த்தன் என்னும் அருள் ஆழி
வெற்ப குடிலச் சடில வில் பரமர் அப்பர் அருள்
     வித்தக மருப்பு உடைய பெருமாளே.`,
  },
  {
    "head": `2.முத்தைத்தரு பத்தித் திருநகை`,
    "info": `  திருவருணை திருப்புகழ்  வாரியார் # 6`,
    "song": `
    முத்தைத்தரு பத்தித் திருநகை
    அத்திக்கு இறை சத்திச் சரவண
முத்திக்கொரு வித்துக் குருபர எனவோதும்
    முக்கட்பரமற்கு சுருதியின்
முற்பட்டது கற்பித்து இருவரும்
    முப்பத்துமுவர்க்கத்து அமரரும் அடிபேண
பத்துத்தலை தத்தக் கணைதொடு
    ஒற்றைக்கிரி மத்தைப் பொருது
ஒரு பட்டப்பகல் வட்டத் திகிரியில் இரவாக
    பத்தற்கு இரதத்தைக் கடவிய
பச்சைப்புயல் மெச்சத் தகுபொருள்
    பட்சத்தொடு ரட்சித் தருள்வதும் ஒருநாளே
தித்தித்தெய ஒத்தப் பரிபுர
    நிர்த்தப்பதம் வைத்துப் பயிரவி
திக்கொட்க நடிக்க கழுகொடு கழுதாட
    திக்குப்பரி அட்டப் பயிரவர்
தொக்குத்தொகு தொக்குத் தொகுதொகு
    சித்ரப்பவுரிக்கு த்ரிகடக எனவோத
கொத்துப்பறை கொட்ட களமிசை
    குக்குக்குகு குக்குக் குகுகுகு
குத்திப்புதை புக்குப் பிடியென முதுகூகை
    கொட்புற்றெழ நட்பற்ற அவுணரை
வெட்டிப்பலியிட்டுக் குலகிரி
    குத்துப்பட ஒத்துப் பொரவல பெருமாளே.
`,
  },
  {
    "head": `3.சந்ததம் பந்த`,
    "info": `சந்ததம் பந்த (திருப்பரங்குன்றம்)`,
    "song": `
    சந்ததம் பந்தத் தொடராலே
    சஞ்சலந் துஞ்சித் திரியாதே
    கந்தனென்று என்று உற்று உனைநாளும்
    கண்டுகொண்டு அன்புற்றிடுவேனோ
    தந்தியின் கொம்பை புணர்வோனே
    சங்கரன் பங்கிற் சிவைபாலா
    செந்திலங் கண்டிக் கதிர்வேலா
    தென்பரங் குன்றிற் பெருமாளே.
    `,
  },
  {
    "head": `4.வரியார் கருங்கண்`,
    "info": `திருப்புகழ் 98 வரியார் கருங்கண்  (திருச்செந்தூர்) `,
    "song": `    
    வரியார் கருங்கண் ...... மடமாதர்

    மகவா சைதொந்த ...... மதுவாகி

    இருபோ துநைந்து ...... மெலியாதே

    இருதா ளினன்பு ...... தருவாயே

    பரிபா லனஞ்செய் ...... தருள்வோனே

    பரமே சுரன்ற ...... னருள்பாலா

    அரிகே சவன்றன் ...... மருகோனே

    அலைவா யமர்ந்த ...... பெருமாளே.
    `,
  },
  {
    "head": `5.சிவனார் மனம் `,
    "info": `திருப்புகழ் 156 சிவனார் மனங்குளிர  (பழநி) `,
    "song": `
சிவனார் மனங்குளிர உபதேச மந்த்ரமிரு
     செவிமீதி லும்பகர்செய் ...... குருநாதா

சிவகாம சுந்தரிதன் வரபால கந்தநின
     செயலேவி ரும்பியுளம் ...... நினையாமல்

அவமாயை கொண்டுலகில் விருதாவ லைந்துழலு
     மடியேனை அஞ்சலென ...... வரவேணும்

அறிவாக மும்பெருக இடரான துந்தொலைய
     அருள்ஞான இன்பமது ...... புரிவாயே

நவநீத முந்திருடி உரலோடெ யொன்றுமரி
     ரகுராமர் சிந்தைமகிழ் ...... மருகோனே

நவலோக முங்கைதொழு நிசதேவ லங்கிருத
     நலமான விஞ்சைகரு ...... விளைகோவே

தெவயானை யங்குறமின் மணவாள சம்ப்ரமுறு
     திறல்வீர மிஞ்சுகதிர் ...... வடிவேலா

திருவாவி னன்குடியில் வருவேள்ச வுந்தரிக
     செகமேல்மெய் கண்டவிறல் ...... பெருமாளே.
    `,
  },
  {
    "head": `6.திடமிலிசற் `,
    "info": `திருப்புகழ் 167 திடமிலி சற்குணமிலி  (பழநி) `,
    "song": `
திடமிலிசற் குணமிலிநற் றிறமிலியற் ...... புதமான
    செயலிலிமெய்த் தவமிலிநற் செபமிலிசொர்க் ...... கமுமீதே

இடமிலிகைக் கொடையிலிசொற் கியல்பிலிநற் ...... றமிழ்பாட
    இருபதமுற் றிருவினையற் றியல்கதியைப் ...... பெறவேணும்

கெடுமதியுற் றிடுமசுரக் கிளைமடியப் ...... பொரும்வேலா
    கிரணகுறைப் பிறையறுகக் கிதழ்மலர்கொக் ...... கிறகோடே

படர்சடையிற் புனைநடனப் பரமர்தமக் ...... கொருபாலா
    பலவயலிற் றரளநிறைப் பழநிமலைப் ...... பெருமாளே.    `,
  },
  {
    "head": `7.காமியத்தழுந்தி`,
    "info": ` திருப்புகழ் 212 காமியத் தழுந்தி  (சுவாமிமலை)`,
    "song": `
காமியத் தழுந்தி ...... யிளையாதே
    காலர்கைப் படிந்து ...... மடியாதே

ஓமெழுத் திலன்பு ...... மிகவூறி
    ஓவியத் திலந்த ...... மருள்வாயே

தூமமெய்க் கணிந்த ...... சுகலீலா
    சூரனைக் கடிந்த ...... கதிர்வேலா

ஏமவெற் புயர்ந்த ...... மயில்வீரா
    ஏரகத் தமர்ந்த ...... பெருமாளே.
    `,
  },
  {
    "head": `8.சினத்தவர்`,
    "info": ` திருப்புகழ் 269 சினத்தவர் முடிக்கும்  (திருத்தணிகை)`,
    "song": `
சினத்தவர் முடிக்கும் பகைத்தவர் குடிக்குஞ்
     செகுத்தவர் ருயிர்க்குஞ் ...... சினமாகச்

சிரிப்பவர் தமக்கும் பழிப்பவர் தமக்கும்
     திருப்புகழ் நெருப்பென் ...... றறிவோம்யாம்

நினைத்தது மளிக்கும் மனத்தையு முருக்கும்
     நிசிக்கரு வறுக்கும் ...... பிறவாமல்

நெருப்பையு மெரிக்கும் பொருப்பையு மிடிக்கும்
     நிறைப்புக ழுரைக்குஞ் ...... செயல்தாராய்

தனத்தன தனத்தந் திமித்திமி திமித்திந்
     தகுத்தகு தகுத்தந் ...... தனபேரி

தடுட்டுடு டுடுட்டுண் டெனத்துடி முழக்குந்
     தளத்துட னடக்குங் ...... கொடுசூரர்

சினத்தையு முடற்சங் கரித்தம லைமுற்றுஞ்
     சிரித்தெரி கொளுத்துங் ...... கதிர்வேலா

தினைக்கிரி குறப்பெண் தனத்தினில் சுகித்தெண்
     திருத்தணி யிருக்கும் ...... பெருமாளே.
    `,
  },
  {
    "head": `9.காரணமதாக `,
    "info": `திருப்புகழ் 1309 காரணமதாக  (பழமுதிர்ச்சோலை) `,
    "song": `
காரணம தாக வந்து ...... புவிமீதே
   காலனணு காதி சைந்து ...... கதிகாண
      நாரணனும் வேதன் முன்பு ...... தெரியாத
         ஞானநட மேபு ரிந்து ...... வருவாயே

ஆரமுத மான தந்தி ...... மணவாளா
   ஆறுமுக மாறி ரண்டு ...... விழியோனே
      சூரர்கிளை மாள வென்ற ...... கதிர்வேலா
         சோலைமலை மேவி நின்ற ...... பெருமாளே.
    `,
  },
  {
    "head": `10.இத்தரணிமீதிற் `,
    "info": ` திருப்புகழ் 1281 இத்தரணி மீதில்  (பொதுப்பாடல்கள்)`,
    "song": `
இத்தரணி மீதிற் ...... பிறவாதே

எத்தரொடு கூடிக் ...... கலவாதே

முத்தமிழை யோதித் ...... தளராதே

முத்தியடி யேனுக் ...... கருள்வாயே

தத்துவமெய்ஞ் ஞானக் ...... குருநாதா

சத்தசொரு பாபுத் ...... தமுதோனே

நித்தியக்ரு தாநற் ...... பெருவாழ்வே

நிர்த்தஜெக ஜோதிப் ...... பெருமாளே.
    `,
  },
  {
    "head": `11.நாதவிந்து `,
    "info": `திருப்புகழ் 170 நாத விந்து  (பழநி) `,
    "song": `
நாத விந்துக லாதீ நமோநம
     வேத மந்த்ரசொ ரூபா நமோநம
          ஞான பண்டித ஸாமீ நமோநம ...... வெகுகோடி

நாம சம்புகு மாரா நமோநம
     போக அந்தரி பாலா நமோநம
          நாக பந்தம யூரா நமோநம ...... பரசூரர்

சேத தண்டவி நோதா நமோநம
     கீத கிண்கிணி பாதா நமோநம
          தீர சம்ப்ரம வீரா நமோநம ...... கிரிராஜ

தீப மங்கள ஜோதீ நமோநம
     தூய அம்பல லீலா நமோநம
          தேவ குஞ்சரி பாகா நமோநம ...... அருள்தாராய்

ஈத லும்பல கோலா லபூஜையும்
     ஓத லுங்குண ஆசா ரநீதியும்
          ஈர முங்குரு சீர்பா தசேவையு ...... மறவாத

ஏழ்த லம்புகழ் காவே ரியால்விளை
     சோழ மண்டல மீதே மநோகர
          ராஜ கெம்பிர நாடா ளுநாயக ...... வயலூரா

ஆத ரம்பயி லாரூ ரர்தோழமை
     சேர்தல் கொண்டவ ரோடே முனாளினில்
          ஆடல் வெம்பரி மீதே றிமாகயி ...... லையிலேகி

ஆதி யந்தவு லாவா சுபாடிய
     சேரர் கொங்குவை காவூர் நனாடதில்
          ஆவி னன்குடி வாழ்வா னதேவர்கள் ...... பெருமாளே.
    `,
  }
]
}
